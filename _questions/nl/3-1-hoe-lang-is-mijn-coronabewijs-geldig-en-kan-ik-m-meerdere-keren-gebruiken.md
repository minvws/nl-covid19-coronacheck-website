---
set: 2
index: -3
title: Hoe lang is mijn coronabewijs geldig? Kan ik 'm meerdere keren gebruiken?
whichversion:
  - 1g
  - 3g
---
Vaccinatie- en herstelbewijzen worden op dit moment in Nederland niet gebruikt. Op plekken waar het coronatoegangsbewijs wordt ingezet krijg je alleen toegang met een testbewijs (1G-toegang). 

Een Nederlands testbewijs is geldig tot 24 uur na het moment van testen. Binnen deze 24 uur kun je met het bewijs (de Nederlandse QR-code) dus meerdere locaties of activiteiten bezoeken. En de QR-code steeds opnieuw laten scannen. **Let op:** een door de GGD afgenomen test is veelal niet binnen 24 uur na afname beschikbaar in CoronaCheck.

Om internationaal te reizen heb je in sommige landen wel een coronabewijs nodig. Dan is de geldigheid als volgt:

- Een herstelbewijs is geldig vanaf 11 dagen na de positieve test, tot 180 dagen na de positieve test.
- Een vaccinatiebewijs krijg je al na één vaccinatie. Een volledig vaccinatiebewijs is over het algemeen 270 dagen geldig.<br />
**Let op:**  in de CoronaCheck-app blijven de QR-codes van jouw vaccinaties altijd zichtbaar, ook na de 270 dagen. Dit komt omdat het per land verschillend is hoe lang een vaccinatie geldig is en welke dosis je moet laten zien. 
Zodra je een nieuwe (booster)vaccinatie hebt gehad kun je deze zelf toevoegen door opnieuw in te loggen met DigiD. Voor de boostervaccinatie is nog geen geldigheid vastgesteld. Voor kinderen tot 18 jaar is een volledig vaccinatiebewijs geldig voor onbepaalde tijd. Hier is geen boosterprik voor nodig. 
- De geldigheid van testbewijzen verschilt per land.

**Let op:** De regels kunnen van land tot land verschillen. Check dus voor je vertrek de website {{ site.data.links.wijsopreis[page.lang] }} om te zien óf en hoe lang je internationale coronabewijs geldig is.
 
