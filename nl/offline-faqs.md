---
layout: in-app-content
lang: nl
title: FAQ
redirect_from: 
    - /nl/faq-in-app/1-12-de-qr-code-van-mijn-vaccinatie-is-verlopen-wat-moet-ik-doen
    - /nl/faq-in-app/1-11-mijn-qr-code-is-verborgen-wat-betekent-dit
    - /nl/dosis
    - /dosis
    - /nl/faq-in-app/3-8-wat-betekent-een-dosis-2-1-of-3-1-op-mijn-vaccinatiebewijs/
---
## De QR-code van mijn vaccinatie is verlopen. <br />Wat moet ik doen?

Je QR-code kan verlopen als je deze zelf hebt toegevoegd aan de CoronaCheck-app. Bijvoorbeeld als je een QR-code van een papieren bewijs hebt ingescand, of vanuit een buitenlandse corona-app. Je vaccinatie is nog geldig, maar het bewijs dat je hebt toegevoegd niet meer.

Omdat je vaccinatie wel wordt meegeteld in je vaccinatiereeks, blijft de QR-code in de app staan. Je kunt deze QR-code alleen niet meer gebruiken.


## Mijn QR-code is verborgen. Wat betekent dit?

Je krijgt per vaccinatie die je hebt gehad een aparte QR-code in de CoronaCheck-app. Heb je een recentere vaccinatie of booster gehad? Dan verbergt CoronaCheck soms je QR-codes van eerdere vaccinaties, omdat je die waarschijnlijk niet meer hoeft te laten zien. 

Welke QR-code je moet laten zien hangt af van de eisen van het land dat je bezoekt. Check hiervoor het reisadvies op {{ site.data.links.wijsopreis[page.lang] }}. In de meeste gevallen moet je de QR-code van je nieuwste vaccinatie laten zien.

Verborgen QR-codes kun je altijd nog laten zien en gebruiken als dat nodig is.


## Wat betekent een dosis 2/1 of 3/1 op mijn vaccinatiebewijs?

Heb je corona gehad vóór je eerste vaccinatie, of ben je gevaccineerd met het Janssen-vaccin? Dan kan het zijn dat je een bewijs met dosis 2/1 of 3/1 hebt gekregen. Het eerste getal van deze dosis staat voor het aantal prikken dat je hebt gehad. Het tweede getal staat voor het aantal prikken dat je nodig hebt voor volledige vaccinatie.

Omdat je corona hebt gehad vóór je eerste vaccinatie of gevaccineerd bent met het Janssen-vaccin heb je maar één prik nodig om volledig gevaccineerd te zijn. Je eerste vaccinatie wordt dan getoond als dosis 1/1. Bij elke vaccinatie daarna verandert alleen het eerste getal. Je tweede prik krijgt dosis 2/1, je derde prik 3/1, enzovoorts.

Voor kinderen tot twaalf jaar gelden er andere regels. Kijk op {{ site.data.links.eisen-en-geldigheid[page.lang] }}.
